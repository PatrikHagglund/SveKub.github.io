---
layout: post
title:  "SSL 2 2017 - Resultat"
date:   2017-04-12 17:00:00 +0100
categories: Nyheter
activeMenu: nyheter
---
Andra tävlingen i SSL (Swedish Speedcubing League) ägde rum i Stockholm 8-9 April. 
Resultatet från tävlingen finns på tävlingens [WCA-sida](https://www.worldcubeassociation.org/competitions/SSL2Stockholm2017). 

SSL är en serie av 4 tävlingar under året och kommer avslutas med en 5 tävling som blir en finaltävling. Initiativtagare till SSL är Daniel Walin och ligan eller serien består av totalt 5 tävlingar som ska vara under 2017 i olika delar av landet. Under de tävlingar som ingår i SSL kommer deltagarna tilldelas poäng utifrån placeringarna och en fallande skala i grenarna. En förstaplats i en gren ger 50 poäng och en andraplats ger 40 poäng. Efter totalt 5 tävlingar utses en vinnare i varje gren. 

Mer om poängsystemet och de resterande planerade tävlingarna finns på [SSLs hemsida](http://ssl-se.webnode.se/)

Lördagen inleddes med storblint och Daniel Wallin blev segrare i både 4x4 och 5x5. Dessutom blev det nya svenska rekord i båda grenarna. 5:14.44 för 4x4 och 12:40 i 5x5. Andraplatsen i 4xx tog Jakob Gunnarsson med tiden 14:44. Wallin var den enda som lyckades lösa 5x5 med förbunda ögon så han blev ensam på pallen i den grenen. 

Första rundan i Rubiks Kub hade 108 deltagare villket är ett nytt deltagarrekord för en tävling i Sverige. Det var också första gången som 4 rundor i en tävling hölls i Sverige. Efter 4 omgångar stod internationellt deltagande i form av Keaton Ellis från USA högst upp på pallen med ett medel på 8.49 sekunder. Daniel Wallin blev bäste svensk med en andraplats och medlet 9.18 sekunder. I semifinalen gjorde Jakob Gunnarsson ett medel på 8.71 sekunder och fick men tiden ett nytt svenskt rekord. 

Jakob Gunnarsson satte även ett nytt svenskt rekord i 2x2 i andra rundan med ett medel på 1.78 sekunder, finalen vann han med medlet 2.42 sekunder. 


