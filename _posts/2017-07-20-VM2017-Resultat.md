---
layout: post
title:  "World Rubik's Cube Championship 2017 Resultat"
date:   2017-07-20 10:00:00 +0100
categories: Nyheter
activeMenu: nyheter
---

## Tävlingen
![VM2017](/img/vm2017/vm2017.jpg)

13-16 juli var det Världsmästerskap i Rubiks Kub i Paris. Av 1100 anmälda deltagare från 72 olika länder var det 913 personer som tävlade i Rubiks Kub. 

![Tävlingslokal VM2017](/img/vm2017/lokal.jpg)
Tävlingarna ägde rum i norra delen av Paris som kallas Les Docks de Paris. Tävlingslokalen var en stor eventhall som kallades Dock Pullman. Lokalen var delad i två delar avdelade av en stor läktare med plats för runt 1000 personer. 

![Träningslokal](/img/vm2017/lokaltraning.jpg)
Stort område bakom läktaren för att träna och värma upp inför tävling. 

![Koncentrerade och glada svenskar](/img/vm2017/lokaltavling.jpg)
De flesta tävlingar ägde rum på scenen framför den stora läktaren. Arenan var delat i 5 grupper varav den främsta blå delen längst fram av avsedd för topprankade grupper och finalpass. 

![Andra tävlingslokalen](/img/vm2017/lokalandra.jpg)
De mer koncentrationskrävande blindgrenarna och FMC ägde rum i olika lokaler på övervåningen. 

## Svenska resultat

Det blev en svensk pallplats med Nathaniel Berg som tog en tredjeplats i Rubik's Clock. 
Bäste svensk i Rubiks Kub blev Daniel Wallin på en 28e plats i semifinalen med medeltiden 8.5 sekunder. 

## Resultat
Rubiks Kub vanns av Max Park från USA som kan titulera sig som Världsmästare i Rubiks Kub med medeltiden 6.85 sekunder i finalen. 

## Rubik's Nations Cup
En ny tävlingsform provades under lördagen. Rubik's Nations Cup hette tävlingen och var upplagd som en lagtävling med tre tävlande från varje land som representerade ett lag. Tävlingen skedde i heat med två lag som tävlade mot varandra och vinnande laget slog ut det förlorande laget. De tre tävlande fick inspektera kuberna samtidigt och efter inspektion skulle den första i laget starta tiden med att lösa sin kub. När den var klar skulle nästa person ta över och lösa sin kub. Därefter var det tredje personens tur att lösa sin kub och stoppa det sammanlagda lösningstiden för laget. 

Trots lite tekniska problem med utrustningen och en tävling som drog ut mer på tiden än väntat var det ett lyckat inslag och en rolig tävlingsform där många lag bjöd på sig själv och kämpade hårt för en seger. 

Vinnande laget blev Tyskland som slog Australien i finalen. 

![Svenska laget](/img/vm2017/sverige.jpg)
Svenska laget inspekterar sina kuber. 


![Priser](/img/vm2017/prisbord.jpg)