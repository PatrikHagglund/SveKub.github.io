---
layout: post
title:  "European Rubik's Cube Championship 2016"
date:   2016-07-02 17:00:00 +0100
categories: Nyheter
activeMenu: nyheter
---

![EM2016](/img/em2016banner.jpg)

15-17 juli är det dags för EM. I år är det Tjeckien och Prag som bjuder in till tävling för att kora Europeiska mästare i alla 18 officiella grenar. Totalt är 522 deltagare anmälda och från Sverige kommer 21 stycken att delta. 

![Svenskar EM2016](/img/SvenskabordetEM2014S.jpg)

Från senaste europamästerkapet i Danmark 2014 har Sverige fem pallplatser att försvara. 

* Simon Westlund brons Megaminx
* Albin Xhemajlaj brons Pyraminx
* Nathaniel Berg silver Rubik’s Clock
* Daniel Wallin guld Skewb
* Tomas Kristiansson brons Multiblind

Simon Westlund och Albin Xhemajlaj kommer tyvärr inte vara på plats i Prag för att försvara sina pallplatser men vi hoppas givetvis på att många andra av de 21 deltagarna ska göra en bra tävling. 

I Rubik's Clock har både Daniel Wallin och Nathaniel Berg visat att de har chans på medaljer som två av fem deltagare som gjort sub-7 medel i tidigare tävlingar och i multiblind ligger Tomas Kristiansson bra till för medalj med sitt svenska rekord på 17 poäng. 

![Hampus och Nathaniel EM 2014](/img/HampusoNathanielS.jpg)

Som regerande världsmästare och en silvermedalj från världsmästerskapen 2015 hoppas vi givetvis på medaljer till Daniel Wallin i Skewb och Square-1. 

Bland övriga deltagare är det kul att Feliks Zemdegs från Australien som är rankad etta i världen i Rubiks Kub, 5x5, 6x6 och 7x7 kommer delta och vi väntar oss spännande finaler i bland annat 4x4 där 3 av top-4 i världen troligen kommer göra upp om segern. En av dem är världsrekordhållaren Sebastian Weyer som nedan döms av Hampus på EM 2014. 
![Hampus dömer Sebastian Weyer EM 2014](/img/HdomerSebastianWeyerS.jpg)
