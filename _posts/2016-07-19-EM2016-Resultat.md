---
layout: post
title:  "European Rubik's Cube Championship 2016 Resultat"
date:   2016-07-19 10:00:00 +0100
categories: Nyheter
activeMenu: nyheter
---

## Tävlingen
![EM2016](/img/em2016banner.jpg)

15-17 juli bjöd Tjeckien och Prag in till Europamästerskapen i Rubiks Kub. Över 500 deltagare samlades för att tävla under tre dagar och tävlande från 42 länder fanns på plats. 

![Tävlingslokal EM2016](/img/em2016/lokal.jpg)
Tävlingen höll till i Sportovní Hala i Radotín ca 20 minuter från Prags centrum. Även om lokalen var stor till ytan och hade högt i tak blev det snabbt varmt och lite dåligt med syre i lokalen. 

![Koncentrerade och glada svenskar](/img/em2016/svenskar.jpg)
Koncentrerade och glada svenskar värmer upp och laddar för tävling. 

![Andra tävlingslokalen](/img/em2016/sidevenue.jpg)
Tomas och Kåre förbereder sig för blindlösning av 4x4. 

Storblint (4x4, 5x5 och multi) samt FMC höll till i en skola ca 5 minuters promenad från idrottshallen vilket var uppskattat p.g.a. ljudnivån och luften i stora hallen även om det var lite krångel för arrangörerna att få tag på domare till alla tävlande. 

## Svenska resultat

Det blev tre svenska pallplatser och Daniel Wallin var den som stod för de alla tre. 

![Daniel Wallin tar emot pris](/img/em2016/wallin.jpg)
Bäst gick det i Square-1 där Daniel Wallin tog en andraplats med snittet 15,56. De två andra pallplatserna var tredjeplatser i Rubik's Clock (7,25) och Skewb (3,62). 
![Nathaniel blev bäste svensk](/img/em2016/nathaniel.jpg)
Priset för bäste svensk i Rubiks Kub fick Nathaniel Berg som tog sig hela vägen till plats 41 i semifinalen med snittet 10,09. 

## Resultat
Rubiks Kub vanns av Feliks Zemdegs från Australien med snittet 7,07, Europamästare blev Philipp Weyer med snittet 7,88. 
Felix Zemdegs gjorde en bra tävling och vann Rubiks Kub, Rubiks Kub: En hand, 5x5, 6x6, 7x7 och Megaminx

Ett annat roligt resultat var Berta García Parras andraplats i Rubiks Kub: Förbundna ögon. Med tiden 30,40 sekunder var hon bara slagen av Jong-Ho Jeong från Korea (28,83 seekunder) och kan med med titulera sig som första kvinna att vinna en internationell mästartitel inom kubsporten. 