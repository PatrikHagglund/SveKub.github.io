---
layout: post
title:  "Svantes LEGO-robot"
date:   2017-08-30 10:00:00 +0100
categories: Nyheter
activeMenu: nyheter
---

![Svante Spännar och LEGO-roboten](/img/nyhetsbilder/svanterobot.JPG)

Svante Spännar från Falun har uppmärksammats av [Dalarnas Tidning](http://www.dt.se/dalarna/falun/se-sjuarige-svantes-legorobot-som-loser-rubiks-kub-det-svara-var-att-programmera-den) för sin robot byggd av LEGO som löser Rubiks Kub. En film över hur roboten fungerar finns i artikeln med en kort text om själva LEGO-bygget och hur Svante tyckte det svåraste var att programmera roboten rätt. 

Svantes robot har som bästa tid löst kuben på 102 sekunder, en fullt respektabel tid för både människa och maskin. 

Eftersom Svante själv uppger att han inte kan lösa kuben vill [SveKub.org](http://www.svekub.org) ge honom en liten utmaning om att lära sig lösa Rubiks Kub och gå en duell mot sin egen robot. Om Svante är intresserad av att anta utmaningen är han välkommen att kontakta oss på [kontakt@svekub.org](mailto:kontakt@svekub.org). Ett litet pris till Svante utlovas vid vinst i duellen. 